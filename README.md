Sarcina 2: Scrieți un program Java care modelează următoarea activitate:

Creați un produs program pentru evidența activității a unei companii de consultanță. Compania este
împărțită în subdiviziuni. Fiecare subdiviziune are o denumire, adresă, telefon, un singur angajat.
În companie angajații pot face mici achiziții de materiale consumabile pentru birou pentru necesitățile
companiei (hârtie, caiete, pixuri, creioane și alte produse de birotică). Bonul de plată pentru achizițiile
făcute este prezentat în contabilitate. Achiziții pot fi făcute conform categoriilor de cheltuieli prevăzute în
companie. Categoriile de cheltuieli sunt caracterizate prin denumire, descriere, suma maximă pe lună.
Pentru fiecare achiziție angajatul face un raport în care indică categoria de cheltuieli, data, suma,
subdiviziunea. Produsul program trebuie să asigure evidența acestor achiziții atât conform subdiviziunilor,
cât și conform angajaților, care au făcut achizițiile. Atât pentru subdiviziuni cât și pentru angajați sunt
stabilite sume maximale lunare, care pot fi cheltuite în aceste scopuri.



Cerințe față de sarcină: Implementați concepte ale POO

• Creați clase având ca metode (funcții) citirea și afișarea fiecărui câmp (set-teri și get- teri), precum și
o metodă care calculează o valoare nouă a unui sau a mai multor câmpuri (ca exemplu, de convertit
prețul din lei în EURO sau de calculat durata deplasării). Adăugați cel puțin trei tipuri de constructori
(unul trebuie să fie fără parametri, altul- cu toți parametrii indicați, iar al treilea- cu doar câțiva
parametri indicați, în dependență de temă, în ultimul caz unele câmpuri ar putea avea valori egale sau
careva valori standarde).

• Clase care moștenesc câmpurile și metodele clasei părinte vor avea proprietăți proprii, creând și
constructorii respectivi (care să corespundă constructorilor clasei de bază). Folosiți relațiile de asociere
și agregare între obiecte (acolo unde este cazul).

• Creați o clasă abstractă și o interfață, care are cel puțin o metodă abstractă, apoi le utilizează în procesul
de moștenire și o realizează pe deplin. Fiecare clasă trebuie să conțină constructori supraîncărcați,
metoda toString() supradefinită

• Prelucrați diferite tipuri de excepție (atunci când avem împărțire la zero, radical din număr negativ,
când încercăm să accesăm un element inexistent al unui tablou, atunci când în loc de număr utilizatorul
introduce litere, atunci când încercăm să apelăm o metodă a unui obiect care are referință nulă etc.) O
metodă care generează excepție proprie.

• Înscrieți obiectele într-o listă, minim 20 de înregistrări. Se va utiliza lista și la afișarea pe ecran.

• Programul să conțină un meniu minimalizat.

• Adăugați clase și / sau membri sau metode la clasele dacă se consideră necesar.
